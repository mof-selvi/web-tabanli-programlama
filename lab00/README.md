# LAB-00 (Hazırlık)

* Web Tabanlı Uygulama dersimiz için [Visual Studio Code](https://code.visualstudio.com/), [Notepad++](https://notepad-plus-plus.org/) gibi herhangi bir kod editörü kullanabilirsiniz.
* Kullandığınız kod editörünün kodlarınızı renklendirmesi kod yazma performansınızı olumlu yönde etkileyecektir.
* VSCode kullanarak bir klasörü komple editörde açabilir ve bu klasördeki tüm dosyaları ve klasörleri sol tarafta görebilirsiniz. Böylece editörü terk etmeden dosyaları açıp düzenleyebilirsiniz.

![VSCode ile aç](Open-with-VSCode.png)

* Kullandığınız editörde dil, dosya kodlama biçimi ve yeni satır tercihlerinizi nasıl düzenleyebileceğinizi bilmeniz önemlidir. Örneğin VSCode'da bir dosya açtıktan sonra sağ alt köşede şuna benzer butonlar göreceksiniz:

![VSCode alt bar](vscode-bottom-bar.png)

* Dersimiz boyunca UTF-8 kodlama kullanıyor olacağız. Dosyalarınızın bu formatta olduğundan emin olunuz. Quizlerinizde gönderdiğiniz tüm dosyalar da bu formatta olmalıdır.
* CRLF yazan buton ile yeni satır biçimi değiştirilebilir.
  * Windowslarda yeni satır karakteri: \r\n
  * Linuxlarda ve MacOS X'ten itibaren yeni Maclerde yeni satır karakteri: \n
  * MacOS 9 ve öncesinde yeni satır karakteri: \r
  Bu karakterlerden \r olan CR (Carriage Return), \n olan LF (Line Feed) olarak isimlendirilir. Bu iki karakterin sırasıyla art arda kullanılması ise CRLF olarak ifade edilir.
  Not:
  > Windows işletim sistemleri de \n ile oluşturulan yeni satırları desteklediği için ve VSCode platformlar arası geçişlerde sorun çıkarmadığı için programatik olarak oluşturduğunuz dosyalarda daima \n kullanmanızda bir sakınca olmayacaktır.

# Uygulama dersi hakkında uyarılar

* Uygulama derslerimizde yaptığımız alıştırmalar sınavlara ve projelere hazırlanabilmeniz için önemlidir. Tamamlayamadığınız alıştırmalar için yardım isteyebilirsiniz. Lab etkinlikleriniz, dönem sonundaki lab puanlarınızı belirleyecektir.
* Lab etkinlikleri için cevaplar, lab dersliği içerisinde gönderilmelidir. Uzaktan gönderimler kabul edilmemektedir.
* Uygulama derslerimizde yoklamalar QR ile alınmaktadır. (http://ceng.btu.edu.tr/qr/)[http://ceng.btu.edu.tr/qr/] adresinden kendinize özel QR kodunuzu oluşturunuz. Her uygulama dersi sonrası labı terk ederken QR kodunuzu hocanıza gösteriniz. QR kodunuz isminiz veya numaranız değişmediği sürece hep aynı kalacaktır. Bu kodu telefonunuza indirebilirsiniz veya çıktısını alıp yanınızda taşıyabilirsiniz.
* Her öğrenci kendi QR'ından sorumludur. QR'ını zamanında okutmayan veya hatalı bilgilerle QR oluşturanlar herhangi bir hak talep edemezler.
* Uygulama dersimizin ilk yarım saatinde QR okutamazsınız, son yarım saatinde laba giriş yapamazsınız. QR'ını okutup labdan çıkanlar tekrar laba giriş yapamazlar.
* Teori dersini takip etmelisiniz ve teori dersinin PDF'lerindeki tüm kodları ders sonrası mutlaka kendiniz de denemelisiniz.
* Önceki haftaların konularına tekrar değinilmeyecektir. Konuları zamanında takip etmeye çalışınız ve kaçırdığınız yer olursa eksiklerinizi zamanında tamamlayınız.
* Lab etkinlikleri için belirlenen sürelerin dışında cevap gönderimi yapamazsınız. Belirtilen platform (E-kampüs) haricinde bir yoldan yapılan gönderimler dikkate alınmayacaktır.
* Lab etkinliği, quiz, proje vb. çalışmalar için herhangi bir sebeple geç gönderimlerinize tolerans uygulanmasını beklemeyiniz. Çalışmalarınız için bölümümüze ait labları kullanabilirsiniz. Kullanmak istediğiniz lab bilgisayarında bir arıza varsa durumu bize bildiriniz ve çalışan bir cihaza hızlıca geçiş yapınız.
* Gönderim yaptığınız tüm çalışmalarınız arasında intihal kontrolü (plagiarism-checking) yapılmaktadır. Sene sonu benzerlik oranı yüksek olan sınav/ödev cevapları intihal olarak değerlendirilmekte ve not girişi 0 olarak yapılmaktadır. E-kampüs'te yayımlanan notlarınız nihai notlarınız olmayabilir.
* İntihal kontrolüne geçen senelerde gönderilmiş cevaplar da dahil edilmektedir. Lütfen çözümlerinizi tamamen kendiniz yapınız.
* "Bir kod daha ne kadar farklı yazılabilir ki?" şeklinde sorularla gelmeyiniz. Olasılık ve İstatistik dersi almanız tavsiye edilir. İntihal kontrollerimizde state-of-the-art plagiarism-checking yöntemleri kullanılmaktadır.
* Değişken/fonksiyon ismi değiştirmek, kod veya metin bloklarının yerlerini takaslamak gibi code-refactoring yöntemleri ile intihal tespit yöntemlerini aşabileceğinizi düşünmeyiniz.
* Lab etkinlikleri, quizler ve projeler sırasında ChatGPT, Gemini, Blackbox vb. yapay zeka araçlarından faydalanmak serbesttir ve doğrudan puan kesintisine sebep olmayacaktır. Fakat bu gibi kaynakları (az veya çok) kullanmanız durumunda yapay zeka ile sohbet geçmişinizin herkese açık bağlantısını, gönderim ekranında belirtilen alana yerleştirmelisiniz.
* Ders saatleri dışında da sorularınız için bize ulaşabilirsiniz. Bunun için lütfen dersimizin Telegram grubunu veya e-posta yolunu tercih ediniz. Direkt mesaj göndermeyiniz.

